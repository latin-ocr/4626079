    
   
  
     
    
  
   
  
     
   
    
  
   

Nomen Ἴλιος in numerum earum vocum esse redi-
gendum, quae apud Homerum digammo erant instructae,
iam intellexerunt omnes viri docti, qui de hac litera
spiranti eiusque usu in carminibus Homericis quaestionem
instituerunt, cum ad literam Aeolicam confugerent, ut
metricas difficultates, voce Ἴλιος ortas, removerent.v Sic
Hoffmannus (Quaestiones Homericae ΙΙ. 28) et Peters
' (Quaestiones etymologicae et grammaticae de usu et vi
digammatis eiusque immutationibus in lingua Graeca
Berol.¹1864) p. 20 F nomini Ἴλιος tribuerunt, atque Bek-
kerus in altera carminum Homericorum recensione, di-
gamma, quo Ἴλιος instruxit, in textum recepit. Sed cum
e linguarum cognatarum comparatione nondum allata sint
gravia argumenta, quibus sententia eorum, qui digamma
huic voci infuisse dicunt, firmetur, de huius nominis ori·
gine accurate agere mihi liceat3 constat enim, literam
spirantem, quae est labialis, tum* demum in initio vocum
iustum ac eertum locum obtinere, cum argumenta, quae
e re metrica repetita huic literae favent, derivatione ety-
mologica, linguis cognatis adiuvantibus confirmentur·

. Si rationem habemus rei metricae, qualis est apud
Homerum, multae extant causae, quae nos movent, ut
vocem Ἴλιος a litera spiranti inchoavisse statuamus. Efficit
enim hoc nomen, quod in Iliade centum quinque locis
legitur, in fine podis tertii vicies hiatum, qui non ex
ipsa versus sede iustam nanciscitur excusationem, cf. προτὶ

1

 


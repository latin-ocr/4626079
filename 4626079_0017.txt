6

tura apparet. In libris Zendicis Thraetona daemonem,
qui nominatur „azhi dahakff, etiam interficit3 azhi autem
eandem stirpem amplectitur, quae inest voci sanskriticae
„ahi.“ Cum in vedicis hymnis vim naturalem, quae in
hoc mytho valet, sinceram atque purissimam nobis ser-
vatam esse constet, in Zendica poesi ad considerationem
naturae contemplationem ab ethicis principiis profectam
accedere negare non possumus, quae cum paulatim sen-
sum naturalem, qui mytho nostro antiquitus describeba-
tur, superaret, eodem mytho usa est, ad pugnam boni
malique, qua homines in terris semper sunt illigati, illu-
strandam. Azhi enim dahaka, qui puritatem (zd. asha)
i. e. bonum in mundo delere vult, a Thraetena, puritatis
defensore, vincitur. Iam ad epicam poesin animum ad-
vertamus, quae nobis servata est in Firdusii libro, qui est
inscriptus: Shahname (i. e. regum liber). Hic Feredun
sub tyranno, qui nominatur „Zohak“, nascitur. Quia autem
Feredunem regno tyranni perniciem moliturum esse vates
cecinerunt, Zohak illi puero insidiis collocatis patrem
filii loco interficit. Feredun, ut patrem ulciscatur, excr-
citu coacto, duce Kaweio (Kawe) contra arcem Zohakii
proficiscitur, quam, cum tyrannus non adsit, una cum
illius uxoribus captam in suam dicionem redigit. Tum
victor Feredun tyrannum, qui venit, ut arcem et uxores
rursus recipiat, clava vulneratum in monte, qui dicitur
Demavend‚ captum tenet, cum auctore genio, qui nomi—
natur Serosh1), eum interfici vetet, atque regis munere
apud Persas fungitur. Zohak tyrannus in hoc carmine
easdem partes suscipit, ‘quas in libris Zendicis obtinet
Azhi dahaka, atque re vera illud nomen Zohak e zendica
voce mutilatum esse constat. Si nobis non vedici hymni

 

1) Ille genius in libris Zendicis ‚,Graosha“ dicitur, e quo no-
mine vox „Serosh“ originem ducit cf. Iusti: Handbuoh der Zend-
sprache p. 306.

 


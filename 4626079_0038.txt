27

tota quaestio ut recte diiudicari possit, ad ea, quae gram-
matici de Graecis dialectis nobis tradiderunt, atque ad
linguarum cognatarum comparationem confugiamus necesse γ
est. In lingua Latina res non aliter se habet. Sic, ut
exemplum afferam, apud Plautum antiquiorem ablativi
formam in d desinentem nondum evanuisse, sed valuisse
perlucide inde apparet, quod hunc casum saepissime in
hiatu positum invenimus. cf. Biicheler: Grundriss der
latein. Declination p. 47. 48. Itaque cum causas huius
hiatus ipsarum terminationum atque vocum natura conti-
neri demonstrare possimus, non ad eam sententiam, quam
Hoffmannus sequitur, adducimur, hiatum esse aut iustum
tum cum extat in caesura trochaica pedis tertii ct in fine
pedis quarti et in thesi pedis primi aut illicitum, tum cum
alio versus loco invenitur cf. l. c. I p. 873 sed statuere
debemus, metricam difficultatem, quae hiatu oritur, cum
certis versus sedibus sanari non possit, tantum ex eis
argumentis, quae leges ad vocum formationem spectantes
nobis afferunt, iustam petere excusationem. Iam hiatus
multis loeis, ubi extat, digammo Aeolico, quod Bekkerus
in textum recepit, removetur, sed multi loci restant, ubi
illa litera spirans, si linguarum comparationem sequimur,
adhiberi non potest, ad istam metricam difficultatem tol-
⁴ leudam. Quam ob rem videamus, quid de eis locis, ubi
digamma hiatui iustum auxilium afferre non potest, iudi-
candum sit.

Duae nobis existunt viae, quibus hiatum explicare
conabimur. Alteram si persequimur, ad literas spirantes
s et j adducimur, quas, etsi in Graeca lingua, qualis no-

bis est servata, in spiritum asperum aut lenem transierunt,
tamen in antiquiore epica poesi in initio vocum valuisse
ea re efficitur, quod apud Homerum certa vestigia sunt
relicta, quae illas literas in antiqua epica poesi munere
spiritus functas esse satis certe ostendunt. Alter'am viam
secuti, dialecto Homericae, linguis cognatis adiuvantibus,

 

